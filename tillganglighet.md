---
description: 'Hissar, framkomlighet för rullstol m.m. '
---

# Tillgänglighet

Alla ska kunna ta del av Färgfabriken! Vi strävar alltid efter att våra besökare ska få en så bra upplevelse som möjligt. Nedan hittar du information gällande tillgänglighet. Har du särskilda behov, några frågor eller synpunkter på hur tillgängligheten kan bli bättre, är du alltid välkommen att höra av dig till oss vi finns här för våra besökare. Du når oss enkelt på telefon 08 – 645 33 07 eller på mejl [evenemang@fargfabriken.se](mailto:evenemang@fargfabriken.se).

## Parkering

Precis innanför Färgfabrikens grindar finns en avgiftsfri parkering.

En parkeringsruta för dig med parkeringstillstånd för rörelsehindrade finns markerad på parkeringen.

## Entré

Följ husets högra sida och gränden ner, sväng vänster för att komma till Färgfabrikens huvudentré \(70/140 cm\).

Kafé och lilla salen ligger på entréplan.

Takvåningen ligger på plan 2, två våningar upp. Dit kommer du genom att ta den stora trappan rakt fram, ta dörren till höger, passera receptionen och fortsätta ytterligare en trappa upp. Trappan till våning 1 har ledstång på vardera sidan.

Det finns även hiss, se nedan.

## Hiss

Hiss \(90x140\) finns tillgänglig till och från alla husets våningsplan.

Hissen finns belägen i en separat ingång till höger om huvudentrén. Om du står framför Färgfabrikens huvudentré, rundar du husets högra hörn och följer gången tills det tar stopp. En svart bred dörr \(80/110 cm\) finns till vänster. Dörröppnare finns mitt emot dörren på staketet. Det finns även skylt på gården som visar vägen till hissen.

## Toalett

Toaletter, inklusive RWC - toalett \(2.15x2.15 m, dörröppning 90 cm\) finns på alla våningsplan.

RWC - toalett är utrustad med larm-knapp och handtag på båda sidor om toalettstolen.

Toaletterna är utrustade med krokar, handtork och papperskorg.

Låset går att manövrera med en hand.

Skötbord finns på alla RWC - toaletter.

## Framkomlighet i huset

Vi är tröskelfria inne i huset. Minimal tröskel vid entréerna.

Det är breda dubbeldörrar in till kaféet, lilla salen, och receptionen samt till takvåningen från hissen.

Framkomligheten i de olika rummen varierar beroende på aktuell möblering. Ring på telefon 08 – 645 33 07 för aktuell information.

## Allergi

Blommor förekommer i kaféet, receptionen samt vid vissa middagsdukningar.

Doftljus finns på toaletterna på plan 0 och 2. Toaletterna på plan 1 har inga doftljus.

Inga pälsdjur, förutom ledarhund och assistanshund, är tillåtna inomhus. Hundar är dock välkomna på gården.

Kaféet och restaurangen erbjuder laktos- och glutenfria alternativ. Nötter förekommer i lokalerna. Kontakta kaféet på telefon 08 – 645 33 07 för vidare information.

## Hörslinga

Vi har inte hörslinga i huset.

## Ledarhund och assistanshund

Ledarhund och assistanshund är välkomna.

## Övrigt

Vi har inte rullstolar att låna ut.

Egen barnvagn är tillåten. Vi har inga lånevagnar. Barnvagn får parkeras på angiven plats.

Egen matsäck är inte tillåten i våra lokaler.

Utplacerade garderobsställningar i lokalerna är obevakade. Låsbara skåp finns i receptionen, du behöver en tiokrona.

Vi har hjärtstartare och är medlemmar i Hjärtstartarregistret.

