---
description: 'Vad fokuserar vi på, vad vill vi uppnå?'
---

# Hållbarhetsmål

Hållbarhet är ett begrepp som vilar på tre hörnpelare av socialt, ekonomiskt och miljömässigt ansvar. FN har definierat 17 globala hållbarhetsmål som innefattar områden som "Hållbara städer och samhällen", "Hälsa och välbefinnande", "Minskad ojämlikhet", etc.

Färgfabriken Evenemangs hållbarhetsarbete tar avstamp i det miljömässiga. I det som är kopplat till maten - varifrån den kommer, hur den är producerad, hur den smakar. Vi är en liten organisation men försöker jobba utifrån devisen "ingen kan göra allt men alla kan göra något".

En viktig del av hållbarhet är transparens. Därför försöker vi i så stor utsträckning som möjligt redovisa våra mål och fokusområden nedan. På nästa sida loggar vi genomförda åtgärder.

Om du har frågor om vårt hållbarhetsarbete, skicka gärna ett mejl så berättar vi mer. Skicka gärna tips på hur vi skulle kunna bli mer hållbara!

Hittar du några uppenbara luckor i vårt hållbarhetsarbete, berätta för oss! Vi är ödmjuka inför det faktum att vi har både begränsad tid/kunskaper och resurser men vi försöker göra vad vi kan för att ta vårt ansvar och bidra till en positiv utveckling. Kontakta oss: [info@fargfabrikenevenemang.se](mailto:info@fargfabrikenevenemang.se)

Hållbarhetsbeskrivningarna har till stor del saxats från [KTH - verktygslåda för hållbar utveckling](https://www.kth.se/om/miljo-hallbar-utveckling/utbildning-miljo-hallbar-utveckling/verktygslada/sustainable-development).

## Ekologi

Ekologisk hållbarhet innefattar allt som har med jordens ekosystem att göra. Detta innefattar bland annat klimatsystemens stabilitet, luft-, land- och vattenkvalitet, landanvändning och jorderosion, biodiversitet \(mångfald av både arter och habitat\), och ekosystemtjänster \(t.ex. pollinering och fotosyntes\). För de ekologiska systemen går det många gånger att definiera hållbarhet ganska väl.

### Nyckelområden

Återvinning, återanvändning, transporter, resursförbrukning, energi, förpackning, förbrukningsmaterial, mat, dryck, kemikalier, rengöring

### Mål / fokus

✅Ta fram en [matfilosofi](../matfilosofi.md)

* Värna det svenska matkulturarvet
* Portionsstorlek
* Kött vs. grönt på tallriken
* Kött vs grönt på menyn
* Inriktning geografi
* Inriktning typ av mat
* Vegetariskt en integrerad del av menyn
* Ökad andel ekologiskt - KRAV 25%
* Ökad andel regionalt - bra smak, bra för planeten
* Följa säsong
* Utmana / lära ut

Förpackningsmaterial

* Minskad användning
* Komposterbart engångsmaterial
* Förnyelsebar råvara

Förbrukningsmaterial

* Minskad användning
* Komposterbara förbrukningsmaterial
* Förnyelsebar råvara

Öka andel ekologiskt på menyn

* Certifiering KRAV 25%

Svinn

* Nollvision på svinn
* Arbeta kontinuerligt med menyer, portionsstorlekar etc

Rengöringsmedel

* Minskad användning
* Miljövänliga alternativ - Svanenmärkning
* Människovänliga alternativ

Avfall / återvinning / återanvändning

* Förbättrad sopsortering

Lokalt / regionalt

* Kortare transporter
* Smak / kvalitet

Energi

* Sänk elförbrukning
* Minska vattenåtgång

## Socialt / kulturellt

Den sociala hållbarhetsdimensionen handlar till stor del om välbefinnande, rättvisa, makt, rättigheter och individens behov. Vissa av dessa kan kvantifieras och andra är mer kvalitativa. Båda delar samspelar för att tillsammans spänna över den sociala dimensionen av hållbarhet.

### Nyckelområden

Migration, integration, demokrati, tillgänglig kultur, närområdet, arbetsmiljö

### Mål / fokus

Bli en engagerad samhällsaktör närområde, stad

Tradition / kultur

* Mer lokal och regional mat
* Support your community!

Eftersträva mångfald på arbetsplatsen

* Inkluderande
* Återspegla sammhällets sammansättning

Jobba för jämlikhet / diskriminering

* Värdegrund
* Nolltolerans mot all form av diskriminering

Jobba kontinuerligt med att förbättra arbetsmiljön

* Förslitningsskador
* Farliga situationer
* Ljudmiljö
* Friskvård
* Personalvård

Tillgänglighet

* Handikapp
* Kostpreferens / allergi

Etik / märkning

* Fairtrade
* UTZ
* Rainforest Alliance

## Ekonomi

Ekonomisk hållbarhet som en ekonomisk utveckling som inte medför negativa konsekvenser för den ekologiska eller sociala hållbarheten. En ökning av ekonomiskt kapital får alltså inte ske på bekostnad av en minskning i naturkapital eller socialt kapital.

Det finns även de som avstår från att använda ekonomisk hållbarhet som begrepp för att istället prata om ekonomin som ett verktyg där dess strukturer och institutioner antingen främjar eller hämmar en hållbar utveckling.

