---
description: 'Varför finns vi, vad gör vi, vem gör vi det för, hur gör vi det?'
---

# Kärna

## Kärna hösten 2018

{% file src=".gitbook/assets/ffe-karna.pdf" caption="Ladda ned" %}

Kärnan är grunden vi bygger verksamheten på och en måttstock vi använder när vi fattar beslut och sätter strategier. Passar det här beslutet in i vår verksamhet, ryms det inom vår affärsidé, vår kärna? Är det rätt eller fel beslut, rätt eller fel väg framåt?

Kärnan är vår vision, det vi fyller vårt varumärke med.

Kärnan är nånting påtagligt som ska kunna kommuniceras till alla som jobbar hos oss. En ledstjärna på himlen när havet är stormigt och nordanvinden blåser.

Kärna ska vara tydlig, tilltalande och enkel.

* Varför finns vi?
* Vad gör vi?
* Vem gör vi det för?
* Hur gör vi det?
* Vad innebär framgång för oss?
* Hur blir vi framgångsrika?
* Hur behöver vi utvecklas för att bibehålla vår position?
* Har vi en USP? \(Unique Selling Point\)

## Vår kärna

Arrangera evenemang och erbjud matupplevelser i Stockholms vackraste lokaler - konsthallen Färgfabriken.

Servera lunch, brunch och fika till konsthallens besökare, jobbande och boende från närområdet.

Hyr ut lokaler både till privata gäster och företag. Erbjud mat- och dryckes- paket samt kringtjänster såsom projektledning, teknik etc.

Använd maten som en konkurrensfördel, lägg vikt vid service, lokaler och omsorg.

Marknadsför kaféet som ett attraktivt utflyktsmål med hjälp av ett attraktivt fast sortiment och en tydlig röd tråd kring vad vi serverar och varför.

Etablera långsiktiga samarbeten med de bästa eventbyråerna och bokningsbolagen för att säkra tillgången till bra evenemang.

Jobba aktivt för att skapa innehåll och publika evenemang - klubbar, marknader, osv.

Profilera verksamheten på ett sätt som tilltalar en medveten och kräsen konsument.

Särskilj från konkurrensen genom att betona kopplingen till konsten.

Ligg i framkant när det kommer till trender - grönt på tallriken, grafisk profil, osv. Var snabbare än konkurrenterna på att följa utvecklingen.

Utnyttja platsen och styrkan i vår särart. Förädla, förtydliga och förhöja de kvalitéerna: industriområdet, fabrikskänslan, de urbana omgivningarna, närheten till konsten.

Betona exklusiviteten vi kan erbjuda - möjligheten att sätta sitt eget avtryck på evenemangen.

Arbeta med detaljerna och paketeringen! Valet av musik, saltkar, ljussättning och pålägg påverkar helhetsintrycket.

Ta fokus på gästens upplevelse - gästens resa. Arbeta omsorgsfullt med samtliga delarna av den upplevelsen - från första säljmötet till inredning och alla delar av genomförandet.

**Avgörande styrkor och konkurrensfördelar: lokalerna, maten, läget, profilen!**

